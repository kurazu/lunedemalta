Title: Pierwsze nieformalne zebranie dot. formy zarządu
Date: 2025-09-11 20:00
Category: Zebrania
Slug: pierwsze-zebranie
Author: Tomasz Maćkowiak
Summary: Podsumowanie pierwszego nieformalnego zebrania właścicieli.

W dniu 11 września 2025 roku odbyło się pierwsze nieformalne zebranie dotyczące zmiany formy zarządu nieruchomością wspólną. Właściciele mieszkań stawili się licznie, co świadczy o dużym zainteresowaniu tematem. **Za obecność dziękujemy!**

Na spotkaniu omówiliśmy:

* jak działa zarząd właścicielski,
* dlaczego warto przeprowadzić zmianę,
* krok po kroku proces formalny.

Właściciele mieszkań w większości opowiedzieli się pozytywnie za zmianą formy zarządu na zarząd właścicielski.

W skrócie proces zmiany będzie miał następujący przebieg:

1. Zebranie podpisów 10% udziałów pod wnioskiem o zwołanie formalnego zebrania.
2. Zebranie pełnomocnictw do reprezentowania 50%+ udziałów na zebraniu.
3. W obecności notariusza przegłosowanie uchwał podczas zebrania:

    * zmiana formy zarządu na zarząd właścicielski,
    * wybór członków zarządu.

Szczegółowe informacje na temat procesu zmiany formy zarządu znajdują się we wcześniejszym wpisie.

Potwierdziliśmy, że wybór konkretnej firmy administrującej jest sprawą drugorzędną - będzie to pierwsze zadanie nowo wybranego zarządu właścicielskiego.

Poszukujemy osób chętnych do kandydowania do zarządu oraz do wsparcia przy zbieraniu podpisów.

Właściciele podczas zebrania zgłosili potrzebę **alternatywnego mechanizmu komunikacji**, który nie będzie zależny od Facebooka, gdzie nie wszyscy są zarejestrowani oraz są problemy z responsywnością administratora grupy. Utworzę alternatywny kanał komunikacji, aby wszyscy zainteresowani mogli się zapisać i być na bieżąco z postępami.

**Kolejne kroki**:

1. Zapisy na listę mailingową.
1. Wybór miejsca i terminu zebrania formalnego (biorę na siebie) wiosna/lato 2026 r.
1. Organizacja kolejnego nieformalnego zebrania, na którym zaczniemy zbierać 10% podpisów pod wnioskiem o zwołanie zebrania formalnego. Zebranie wstępnie planowane jest na środek października 2025 r. na terenie osiedla. Informacja o miejscu i terminie zostanie podana na wszystkich kanałach komunikacji (na grupie Facebookowej, liście mailingowej,  przez ogłoszenie w skrzynkach pocztowych i na klatkach schodowych).
1. Właściciele chętni do kandydowania do zarządu lub pomocy przy zbieraniu podpisów proszeni są o kontakt ze mną [przez email](mailto:tomasz.mackowiak@lunedemalta.pl).
